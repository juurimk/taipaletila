---
# tags: ["tekoäly", "markkinointi"]
title: "Markkinointijohtajan olennaiset tekoälytyökalut"
date: 2025-07-28
# banner_image_webp: images/blog/markkinointi-tekoalytyokalut.webp
image_webp: images/blog/markkinointi-tekoalytyokalut.webp
image: images/blog/markkinointi-tekoalytyokalut.jpg
author: Marko Kari
description : "Tekoälyagentit ovat muuttamassa markkinoinnin pelisääntöjä. Markkinointijohtajan työkalu-arsenaaliin on ilmestynyt uudenlaisia digitaalisia assistentteja, jotka kykenevät itsenäisesti toimimaan kohti asetettuja tavoitteita. Mutta mitä nämä agentit oikeastaan ovat, ja miksi jokaisen markkinointipäättäjän tulisi tuntea ne?"
blogfooter: "Juuri.ai on syntynyt ajatuksesta, että tekoälyn tulee palvella ihmistä, ei toisin päin. Hyödynnämme uusimpia kielimalleja ja automaatioteknologioita, jotta sinulle jää enemmän aikaa olennaiseen eli kasvuun, luovuuteen ja asiakastyöhön. Jutellaanko?"
blogcta: "[Varaa aika](https://calendar.app.google/zeDfowAGrkcpjp9r9)"
---

## Tekoälyagentti osaksi tiimiä

Tekoälyagentti on kuin virtuaalinen työntekijä, joka yhdistää kehittyneen tekoälymallin kykyyn hakea tietoa, tehdä päätöksiä ja toimia itsenäisesti. Siinä missä perinteinen AI-työkalu odottaa käyttäjän komentoa kuten auto kuljettajaa, agentti lähtee liikkeelle ja suorittaa tehtävän alusta loppuun ilman jatkuvaa ohjausta.

Käytännössä tämä tarkoittaa, että markkinointitiimin tehokkuus nousee merkittävästi, kun tekijä voi delegoida osan rutiinitöistään tällaisille digitaalisille assistenteille.

![Tekoälyagentit tehostavat markkinointitiimintoimintaa.](/images/blog/markkinointi-tekoalytyokalut.jpg)

Deloitten ennusteen mukaan neljännes generatiivista tekoälyä hyödyntävistä suuryrityksistä ottaa käyttöön tekoälyagentteja jo vuoden 2025 aikana. Kyse ei siis ole kaukaisesta tulevaisuudesta vaan tämän hetken todellisuudesta.

Tutkitaanpa seuraavaksi minkälaisia markkinoinnin käyttötapauksia agenteille voi olla. 


> Neljännes generatiivista tekoälyä hyödyntävistä suuryrityksistä ottaa käyttöön tekoälyagentteja jo vuoden 2025 aikana.
> 
> — Deloitte

## Sisällöntuotannon agentit luovuuden tehostajana

Markkinoinnin arkipäivässä sisällöntuotanto vie merkittävän osan työajasta. Tekoälyagentit voivat edesauttaa tässä kentässä merkittävästi. Ne generoivat kuvia, kykenevät noudattamaan sisältöstrategioita ja tuottamaan brändin mukaista tekstiä.

Käytössä voi olla vaikkapa sisällön uudelleen hyödyntämiseen tehty agentti, jotka luovat sisällön, vaikkapa blogiartikkelin, ja muokkaavat siitä automaattisesti sosiaalisen median päivityksiä, LinkedIn postauksia, infografiikkaa ja jopa käsikirjoituksia videoille. Yksi agentti voi tuottaa lukuisia eri versioita samasta sisällöstä, räätälöitynä eri kanaville ja kohderyhmille. Tämä säästää tunteja aikaa. 

Video- ja äänisisällön agentit ovat nostaneet audiovisuaalisen tuotannon uudelle tasolle. Ne voivat generoida puhetta tekstistä luonnollisella äänellä, editoida videoita automaattisesti tai jopa luoda kokonaisia animaatioita annettujen ohjeiden perusteella. Markkinointijohtaja voi kirjoittaa lyhyen briefin, ja agentti tuottaa valmiin videon sosiaaliseen mediaan.

Erityisen kiinnostavaa on, että nämä agentit voidaan rakentaa oppimaan omista tuotoksistaan. Tämä tarkoittaa, että sisällöntuotannon laatu paranee ajan myötä ilman ihmisen puuttumista jokaiseen yksityiskohtaan.

## Kampanjoiden älykkäät orkestroijat

Kampanjamanageri-agentit vievät markkinointiautomaation aivan uudelle tasolle. Tällaiset agentit koordinoivat kokonaisia kampanjakokonaisuuksia hyödyntäen ala-agentteja.

Kuvitellaan tilanne, jossa kampanjamanageri-agentin tavoitteena on luoda tuotteelle N markkinointikampanja kohdistettuna tietylle kohderyhmälle. Tehtävä vaatii useamman ala-agentin. Yksi agentti tunnistaa parhaat kanavat ja kohderyhmät, toinen agentti toimii copywriterina, kolmas luo kuvasisällöt, neljäs tuo mukaan toimialakohtaista osaamista ja asiakkaiden tarpeet. Lopulta kampanjamanageri, tuotosten perusteella, toimittaa valmiin kampanjasuunnitelman. 

Suuremmissa organisaatioissa tällainen kokonaisuus vaatii palavereineen viikkojen työn. Näin säästetään jälleen useita tunteja aikaa.

Optimointiin keskittyneet agentit puolestaan varmistavat, että jokainen kampanja toimii parhaalla mahdollisella tavalla. Ne seuraavat kampanjan suorituskykyä ja tekevät jatkuvia säätöjä: muuttavat kohdennuksia, säätävät budjetteja kanavien välillä ja jopa muokkaavat viestejä lennossa perustuen saatuun dataan.

## Asiakaskokemuksen älykkäät parantajat

Tavoitetta tukevat chatbotit ovat kehittyneet yksinkertaisista kysymys-vastaus -automaateista todellisiksi keskustelukumppaneiksi. Ne ymmärtävät kontekstin, muistavat aiemmat keskustelut ja osaavat ohjata asiakkaan kohti liiketoimintatavoitetta, oli se sitten ostopäätös, tuen saaminen tai tiedon löytäminen.

Erityisen mielenkiintoisia ovat AI-avusteiset laskurit ja liidipyydykset. Olemme esimerkiksi toteuttaneet remonttilaskurin, joka hyödyntää kuva-analyysiä: asiakas ottaa kuvan remontointia vaativasta tilasta, ja tekoäly analysoi kuvasta tilan koon, kunnon ja tarvittavat toimenpiteet. Laskuri tarjoaa asiakkaalle välitöntä arvoa, ja samalla se kerää arvokasta liididataa yritykselle. 

Sähköpostimarkkinoinnin agentit voivat viedä personoinnin aivan uudelle tasolle. Ne luovat jokaiselle yksilöllisen viestin perustuen hänen käyttäytymiseensä, kiinnostuksen kohteisiinsa ja ostosyklin vaiheeseen. Liidienhankinnan tueksi voidaan luoda tekoälyavustaja, joka tutkii yrityksen ja vaikkapa LinkedIN profiilipäivitysten perusteella sopivan räätälöiden sähköpostin potentiaaliselle asiakkaalle.

## Näkymättömät valvojat ja optimoijat

Bränditutka-agentit toimivat markkinointijohtajan silminä ja korvina digitaalisessa maailmassa. Ne seuraavat jatkuvasti, mitä brändistä puhutaan sosiaalisessa mediassa, uutisissa ja arvostelupalstoilla. Sentimenttianalyysin avulla ne tunnistavat, onko sävy positiivinen, negatiivinen vai neutraali.

Seurannan lisäksi agentit myös hälyttävät, kun jotain poikkeuksellista tapahtuu. Jos brändin mainepisteet laskevat äkillisesti tai sosiaalisessa mediassa alkaa levitä negatiivinen keskustelu, agentti ilmoittaa välittömästi ja voi ehdottaa toimenpiteitä tilanteen korjaamiseksi.

Hakukoneoptimoinnin agentit puolestaan varmistavat, että yrityksen sisältö löytyy hakukoneista ja tekoälytyökaluista, kuten ChatGPT, Gemini tai Claude. 

## Strategisia näkökulmia markkinointijohdolle

Tekoälyagenttien käyttöönotto on strateginen valinta, joka vaikuttaa koko markkinointiorganisaation toimintaan. On tärkeää ymmärtää, etteivät agentit korvaa ihmisiä vaan vapauttavat heidät arvokkaampaan työhön. 

### Aloita pienestä, skaalaa nopeasti 
Valitse yksi selkeä käyttötapaus, vaikkapa sisällön uudelleen hyödyntäminen. Kun hyödyt konkretisoituvat ja tiimi oppii työskentelemään agenttien kanssa, laajenna käyttöä muille alueille.

### Rakenna selkeät pelisäännöt  
Agentit tarvitsevat ohjausta: brändin äänen, arvojen ja tavoitteiden on oltava kristallinkirkkaita. Määrittele, missä tilanteissa agentti saa toimia itsenäisesti ja milloin se tarvitsee ihmisen hyväksynnän.

### Mittaa ja opi 
Agenttien tuottama data on kultaakin kalliimpaa. Seuraa, miten ne suoriutuvat, mitä virheitä tekevät ja missä onnistuvat. Käytä näitä oppeja sekä agenttien että tiimisi kehittämiseen.

## Tulevaisuus on jo täällä

Markkinointijohtajan “tekoälysalkku” on modernin markkinoijan arkipäivän työkalupaketti. Ne yritykset, jotka ottavat agentit osaksi tiimiään nyt, ovat vahvoilla tulevaisuuden kilpailussa. Ne, jotka viivyttelevät, voivat huomata kilpailijoiden menneen ohi peruuttamattomasti.

Tekoälyagentit eivät varsinaisesti vie markkinoijan työtä vaan ne tekevät siitä strategisempaa, luovempaa ja vaikuttavampaa. Kun rutiinit hoituvat automaattisesti, markkinoinnin ammattilaiset voivat keskittyä siihen, missä ihminen on korvaamaton: empatian rakentamiseen, luovien visioiden luomiseen ja aidosti merkityksellisten asiakaskokemusten suunnitteluun.

Se myös haastaa tulevaisuuden markkinointitoimistot. Valta siirtyy markkinointiimeihin, jotka ovat entistä kyvykkäämpiä hoitamaan suurempiakin kokonaisuuksia itse. Edullisemmin.


